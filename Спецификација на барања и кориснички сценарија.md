## Спрецификација на барања

Соодветно, барањата се означени со приоритет: низок (3), среден (2) или висок (1).

### 1. Функциски барања

- **Системот треба автоматски да презема податоци за сите достапни издавачи (компании или институции) од веб-страницата на Македонската берза, исклучувајќи обврзници и кодови со броеви.** (Приоритет 1)
- **Системот, за секој издавач, треба да провери дали во CSV датотеката за таа компанија постојат податоци до одреден датум. Ако нема податоци, системот треба да преземе податоци за последните 10 години. Во спротивно, треба да идентификува кој е последниот зачуван датум и да го пренесе на следниот филтер.** (Приоритет 1)
- **Системот треба да преземе нови податоци за секој издавач и да ги додаде во структурирана CSV датотека. Податоците треба да се комбинираат со постоечките и да бидат форматирани правилно, со точен формат на датум и цена.** (Приоритет 1)
- **Системот треба да имплементира тајмер кој ќе мери колку време е потребно за пополнување на базата со податоци.** (Приоритет 3)
- **Системот треба да предвиди идни трендови на берзата со користење на машинско учење.** (Приоритет 2)

### 2. Нефункциски барања

- **Системот треба брзо да обработува и зачувува големи количини податоци, овозможувајќи редовно ажурирање без значителни доцнења.** (Приоритет 1)
- **Системот треба да функционира дури и кога ќе заврши работното време на Македонската берза.** (Приоритет 2)
- **Системот треба да продолжи да работи непрекинато дури и при грешки или прекини во врската, осигурувајќи ги податоците од губење или оштетување.** (Приоритет 1)
- **Системот треба да има интуитивен и едноставен кориснички интерфејс, кој овозможува лесна навигација и брз пристап до потребните информации без потреба од обука.** (Приоритет 3)
- **Системот треба лесно да се адаптира на различните оперативни системи како Windows, macOS и Linux.** (Приоритет 2)

## Кориснички сценарија, персони и описен наратив

Со цел максимално да ги доловиме корисничките сценарија, создадовме персони со различни улоги, кои ги претставуваат различните потреби и цели на корисниците на апликацијата.

### Дефинирање на персони

1. **Мила** – Финансиски аналитичар со долгогодишно искуство во инвестициска компанија. Редовно анализира податоци за акциите на Македонската берза за извештаи на инвеститорите. Бара ажурирани и добро форматирани податоци.
2. **Лука** – Технички администратор во финансиска компанија, одговорен за ефикасно и брзо внесување на податоци во базата. Неговата цел е да го оптимизира времето за ажурирање и зачувување на податоците.
3. **Симона** – Професор и истражувач во академска институција со фокус на економски науки. Бара стандарден формат на податоците кои лесно се анализираат за научни истражувања.
4. **Петар** – Индивидуален инвеститор на Македонската берза, кој бара доверливи податоци и визуелизации за трендовите.
5. **Никола** – Менаџер на проектот, одговорен за следење на имплементацијата и тестирањето на апликацијата.

### Дефинирање на кориснички сценарија

#### Сценарио 1: Автоматско преземање и форматирање на податоци за аналитички потреби

- **Цел:** Мила, финансиски аналитичар, автоматски да презема и форматира податоци за компаниите.
- **Чекори:**
  1. Мила се најавува и ја избира датотеката за посакуваната компанија.
  2. Системот ги презема и филтрира податоците.
  3. Форматираните податоци се складираат во база.
  4. Мила ги користи податоците за извештаи.

#### Сценарио 2: Оптимизација на внесувањето податоци

- **Цел:** Лука, технички администратор, оптимизира внесување на податоци.
- **Чекори:**
  1. Лука започнува тајмер и иницира внес на база.
  2. Системот презема податоци и го документира времето.
  3. Лука ги анализира резултатите и прави оптимизации.

#### Сценарио 3: Подготовка на научни трудови и анализа на финансиски трендови

- **Цел:** Симона, истражувач, подготвува научни трудови.
- **Чекори:**
  1. Симона ја отвора апликацијата и презема податоци за 10 години.
  2. Системот ги складира податоците во стандарден формат.
  3. Симона извлекува податоци како CSV за истражување.

#### Сценарио 4: Подобрување на инвестициските одлуки

- **Цел:** Петар, инвеститор, анализира трендови за подобри одлуки.
- **Чекори:**
  1. Петар прегледува акции и избира компании.
  2. Системот обезбедува визуелизации и податоци.
  3. Петар ги анализира трендовите.

#### Сценарио 5: Обезбедување на квалитет и конзистентност во развојот на апликацијата

- **Цел:** Никола, проект менаџер, осигурува дека апликацијата е квалитетно развиена.
- **Чекори:**
  1. Никола ги прегледува функционалностите и перформансите.
  2. Ги проверува барањата за Pipe and Filter архитектурата.
  3. Системот се тестира и оптимизира пред објавување.
